# Foreword

Det var inte alltid så tydligt, men programmeringsspråket Rust handlar i grunden
om att ta makten. Oavsett vilken typ av kod du skriver nu, låter Rust dig ta makten
att nå längre, att programmera med självförtroende i en större mängd olika
områden än du gjorde tidigare.

Ta till exempel arbete på "systemnivå" som handlar om detaljer på låg nivå med 
minneshantering, datarepresentation och samtidighet (trådar). Traditionellt ses detta
område av programmering som snudd på magi, tillgängligt endast för ett fåtal utvalda
som har hängett sig att studera detta alla de år det tar för att undvika dess ökända
fallgropar. Och även de som utövar det gör det med försiktighet, så att deras kod inte
är utsatt för sårbarhet, programkraschar eller blir korrupt.

Rust bryter ner dessa barriärer genom att eliminera de gamla fallgroparna och 
tillhandahålla en uppsättning trevliga och  verktyg som hjälper dig på vägen.
Programmerare som behöver "dyka ner" i lågnivå kontroll kan göra det med Rust, utan den
vanliga risken med krascher eller säkerhetshål, och utan att behöva lära sig de finstilta
detaljerna i en ombytlig uppsättning verktyg. Ännu bättre är att språket är designat för
att guida dig naturligt mot pålitlig kod som är effektiv när det gäller hastighet och
minnesanvändning.

Programmerare som redan arbetar med lågnivåkod kan använda Rust för att höja sina ambitioner.
Till exempel att introducera parallellism i Rust, är ett arbete med relativt låg risk.
Kompilatorn kommer att fånga de mest klassiska misstagen åt dig. Och du kan istället ägna dig
åt mer rejäla optimeringar i din kod med övertygelsen av att du inte av misstag kommer att
introducera krascher eller sårbarheter.

Men Rust är inte begränsat till systemprogrammering på låg nivå. Det är tillräckligt uttrycksfullt
och ergonomiskt för att det ska vara ganska trevligt att skriva CLI-appar, webbservrar och många
andra typer av kod. Du hittar enkla exempel på båda senare i boken. Att arbeta med Rust tillåter dig
att bygga färdigheter som du kan överföra från ett område till ett annat. Du kan lära dig Rust genom
att skriva en webbapp och sedan använda samma färdigheter för att rikta in dig på din Raspberry Pi.

Den här boken omfamnar till fullo Rusts potential att stärka sina användare. Det är en vänlig och
lättillgänglig text som är avsedd att hjälpa dig att höja inte bara dina kunskaper om Rust, utan också
din bredd och ditt självförtroende som programmerare i allmänhet. Så dyk in, gör dig redo att lära dig 
och välkommen till Rust-communityt!

— Nicholas Matsakis and Aaron Turon
